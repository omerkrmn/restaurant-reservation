Stajımın ilk günü, şirket içerisindeki geliştirici ekip ile tanıştık.
Tanışma sırasında, şirketin genel olarak ne üzerine çalıştığı ve hangi teknolojileri kullandığı hakkında bilgilendirildik.
Şirket, kendi geliştirdikleri bir .NET tabanlı Application Framework üzerinden projelerini yürütüyor. 
Bu framework’ün, geliştirme sürecinde hız ve verimlilik sağladığı belirtildi. 
Özellikle framework içerisinde yer alan nesnelerin doğrudan veritabanı ile entegre çalıştığı ve bu sayede veri işlemlerinin oldukça pratik bir şekilde gerçekleştirilebildiği anlatıldı.
 
Tanışma sürecinin ardından, staj süresince bize rehberlik edecek olan Akif Bey ile bir görüşme gerçekleştirdik. 
Bu görüşmede, staj sürecinde nasıl bir yol izleyeceğimiz hakkında konuştuk. 
Hem kendi beklentilerimi hem de üniversite hocalarımızın stajdan neler beklediğini kendisine aktardım.

Akif Bey, staj boyunca gerçekleştireceğimiz proje için bize üç farklı seçenek sundu:

	- Tamamen kendi belirleyeceğimiz bir proje
	- Şirketin bize önereceği bir proje,
	- Şirketin geliştirdiği Application Framework’ü kullanarak bir proje geliştirme.

Bu seçeneklerden birini tercih etmemizi ve sürecin bu doğrultuda ilerleyeceğini söyledi.
Ayrıca proje süresince bizlere nasıl destek olacaklarından da detaylı bir şekilde bahsetti.
Özellikle projenin her aşamasında düzenli güncellemeler yaparak ilerleyeceklerini ve tüm proje kapsamını bir anda vermek yerine, adım adım ilerlemeyi tercih ettiklerini ifade etti.
Böylece hem daha kontrollü hem de daha öğretici bir süreç olacağını belirtti.

Bu şekilde stajımın ilk günü, tanışma, bilgilendirme ve planlama süreciyle tamamlandı.
